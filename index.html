
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">KOMUNIKUOTI KULTŪRĄ:
INSTITUCIJOS,
STRATEGIJOS,
AUDITORIJOS  
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Ši monografija  – kolektyvinio bendradarbiavimo rezultatas, apibendrinantis trejus metus trukusių mokslo tyrimų teorinius ir empirinius
rezultatus. 2012–2015 m. Vytauto Didžiojo universiteto mokslininkų ir
tyrėjų komanda įgyvendino projektą „Kultūros institucijų komunikacinių kompetencijų plėtra žinių ir kūrybos visuomenės kontekste“ (Nr. VP1-
3.1-ŠMM-08-K-01-017), kuriam paramą skyrė Europos socialinis fondas.
Projekto tikslas  – ištirti kultūros institucijų (muziejų, galerijų, teatrų)
komunikacines praktikas ir kompetencijas (vidinės ir išorinės komunikacijos priemones, internetinių medijų komunikaciją) ir numatyti būdus,
efektyvinančius tokių institucijų veiklą, pritaikant geriausias Lietuvos ir
užsienio kūrybinių industrijų komunikacines praktikas ir išnaudojant
naujųjų medijų galimybes. Projektui skirtos lėšos leido atlikti kompleksinį ir sisteminį kultūros komunikacinių praktikų tyrimą, įvertinti institucinius, technologinius, politinius ir socialinius procesus, kurie skatina
kultūrinį pliuralizmą, kūrybinių iniciatyvų decentralizaciją, dalyvavimą
kultūroje, kultūrinių praktikų skaitmenizaciją ir t. t. Bet tai nėra galutinius
atsakymus ar patarimus teikianti knyga, veikiau ji atveria kritinės diskusijos, naujų klausimų ir tolesnių tyrimų duris.
Monografijos parengimą ir išleidimą užtikrino gauta Europos socialinio
fondo parama, už tai esame nuoširdžiai dėkingi. Taip pat norime padėkoti
Pratarmė
8 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
Vytauto Didžiojo universiteto bibliotekos Leidybos skyriaus vedėjai Bronislavai Riškienei, Renatai Endzelytei ir kitiems darbuotojams už profesionalią pagalbą ir nuoširdų rūpestį rengiant knygą spaudai. Esame dėkingi
šios monografijos recenzentams dr. Skaidrai Trilupaitytei ir prof. Tomui
Kačerauskui, prisidėjusiems vertingomis pastabomis. Ypatinga padėka
visoms kultūros ir meno organizacijoms, jų vadovams, darbuotojams ir
diskusijų dalyviams, kurie mumis pasitikėjo ir suteikė naudingos informacijos, reikšmingų įžvalgų ir organizacinę pagalbą atliekant mokslo
tyrimus. Nuoširdžiai dėkojame Kauno miesto muziejui (Redai Žekienei,
Giedrei Jankauskienei ir Brigitai Adomavičiūtei), Kauno šokio teatrui
„Aura“ (Birutei Letukaitei, Gintarei Masteikaitei ir Editai Kiznienei),
Kauno valstybiniam lėlių teatrui (Sigitui Klibavičiui, Kristinai Baguckaitei
ir Danutei Krapikienei), Klaipėdos „Baroti“ galerijai (Andželikai Baroti),
Klaipėdos kultūrų komunikacijų centrui (Ignui Kazakevičiui ir Valerijai
Lebedevai), Klaipėdos valstybiniam muzikiniam teatrui (Ramūnui Kaubriui, Vitai Petrauskienei, Sandrai Mažulytei ir Jovitai Navickaitei), Lietuvos
dailininkų sąjungos galerijai „Meno parkas“ (Arvydui Žalpiui ir Airidai
Rekštytei), Lietuvos jūrų muziejui (Olgai Žalienei, Nikai Puteikienei,
Renatai Budvytienei ir Andrai Lukošienei), Nacionaliniam M. K. Čiurlionio dailės muziejui (Dainai Kamarauskienei, Eglei Komkaitei ir Renatai
Mikalajūnaitei), Nacionaliniam Kauno dramos teatrui (Egidijui Stancikui,
Agnei Burovienei, Donatui Medzevičiui ir Laurai Udrienei), UAB „Naisių vasara“ (Ramūnui Karbauskiui ir Viktorijai Pranckietytei), Šiaulių
„Aušros“ muziejui (Raimundui Balzai, Virginijai Šiukščienei ir Deimantei Bačiulei), Šiaulių dailės galerijai (Romualdai Atkočiūnienei ir Andriui
Grigalaičiui), Tekstilininkų ir dailininkų gildijos galerijai „Balta“ (Jolantai
Šmidtienei). Dėkojame visiems kolegoms ir bičiuliams, vienaip ar kitaip
prisidėjusiems prie monografijos atsiradimo, taip pat šios knygos skaitytojams, vertintojams ir kritikams.
9
Šiuolaikinė visuomenė save išreiškia, suvokia, kuria ir kontroliuoja įvairiais
būdais, tarp jų vieni svarbiausių yra komunikacijos veiksmai. Daugialypė
ir daugiakryptė jų visuma formuoja tokį pat įvairų komunikacinį protą,
kurį pasitelkusios grupės, klasės, visuomenė, valstybė sprendžia egzistencines savo gyvenimo problemas. Šiuolaikines institucines komunikacines
kultūros praktikas veikia kultūros ir švietimo ministerijos, tarybos, Europos Komisijos direktyvos, komunikatai ir kiti dokumentai, bendros meno
rinkos formavimas. Todėl galima kalbėti apie Europos komunikacinės viešumos ir jos bendrų sprendimų, samprotavimų („proto“) formavimąsi ir
raidą.
Monografijoje vadovaujamasi prielaida, kad komunikacijos veiksmai
yra įvairios bendravimo, kooperacijos ir vadovavimosi praktikos, kurios
lemia kūrybinę, gamybinę, paslaugų ir kitas veiklas, sąlygoja gamybos ir
vartojimo būdus, veikia kūrybines institucijas, auditorijas ir vartotojus.
Todėl vietoj Lietuvoje vis dar paplitusios „dvasingumo“ ar pasaulėžiūrų
sampratos kalbame apie įvairialypius komunikacijos santykius ir jų procesus. Kūrybinės ir kultūros industrijos (toliau – KKI) daro įtaką komunikacijos veiksmams, juos kuria ir keičia, transformuoja viešąsias erdves, veikia
bendrą komunikacinį protą. Todėl ne tik kultūros, bet ir sąmoningumo
raida vis labiau priklauso nuo KKI poveikio intensyvumo ir tikslingumo.
ĮVADAS
Gintautas Mažeikis,
Kristina Juraitė
10 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
Kultūros ir meno vystymąsi taip pat smarkiai veikia įvairios komunikacinės praktikos, pavyzdžiui, daugiaplatformiai tarpininkavimo veiksmai,
interaktyvus dalyvavimas į jį įtraukiant auditorijas, estetiškumo ar juslumo paskirstymo technologijos, patirties inžinerija ir režisūra. Štai kodėl
komunikacijos procesų, susijusių su KKI, analizė ir kritika yra svarbi – ji
sąlygoja laisvą bendruomenių raidą ir piliečių sąmoningumą, komercinių
ir nekomercinių menų plėtrą, rinkos ir menininkų bendradarbiavimą.
Kultūros institucijų komunikacinių kompetencijų tyrimai ir jų kritika
Lietuvoje kol kas yra fragmentiška, trūksta sisteminių KKI sektoriaus
tyrimų, jų filosofinės ir sociologinės analizės, komunikacinio lauko ir
naujųjų medijų kultūros kritikos. Šį fragmentiškumą, kaip monografijoje
pastebi Gintautas Mažeikis, lemia daugybės priežasčių, tarp jų svarbus yra
sovietinis kultūrinis ir mąstymo paveldas: kolektyvinės vertybės, specifinė
„inteligento“ samprata, meno ir ekonomikos atskirtis, valstybės dominavimas kultūros sektoriuje, meno rinkos kritikos stoka ir menka patirtis,
kūrybinių grupių ir kūrybinės klasės silpnas pilietinis angažuotumas, Lietuvos viešojo komunikacinio lauko atskirtis nuo bendros Europos Sąjungos (toliau – ES) kultūrinės komunikacinės sferos ir kt.
Skaitytojams ir tyrėjams pristatoma monografija parašyta remiantis
Vytauto Didžiojo universiteto 2012–2015 m. vykdytu mokslo tyrimų projektu „Kultūros institucijų komunikacinių kompetencijų plėtra žinių ir
kūrybos visuomenės kontekste“, kurio duomenys aprėpia 2008–2013  m.
Kauno, Šiaulių, Klaipėdos miestuose ir rajonuose veikiančias kultūros
įstaigas1
. Tyrimą sudaro teorinės studijos ir kritinė jų plėtra, atvejų analizė,
kiekybiniai ir kokybiniai duomenys. Svarbus klausimas, kiek organizacijos buvo kritiškos KKI komunikacijos procesams, pavyzdžiui, kaip suvokė
kultūros globalizacijos raidą, kultūros politiką ir kiek joje dalyvavo, kaip
aiškino ar aiškina naujas Europos ir Lietuvos Respublikos kultūros ministerijos dokumentų direktyvas, naujas populiarias koncepcijas ir idėjas,
kiek atsižvelgė į europines kultūros, kultūros filosofijos ir teorijos, kritinės teorijos ir kitas svarbias studijas, kritiškai nagrinėjančias KKI raidą
1 Tyrime dalyvavo 14 organizacijų: „Baroti“ galerija, Kauno miesto muziejus, Kauno šokio teatras „Aura“,
Kauno valstybinis lėlių teatras, Klaipėdos kultūrų komunikacijų centras, Klaipėdos valstybinis muzikinis
teatras, Lietuvos dailininkų sąjungos galerija „Meno parkas“, Lietuvos jūrų muziejus, Nacionalinis
M. K. Čiurlionio muziejus, Nacionalinis Kauno dramos teatras, Naisių vasaros teatras, Šiaulių „Aušros“
muziejus, Šiaulių dailės galerija, Tekstilininkų ir dailininkų gildijos galerija „Balta“.
ĮVADAS 11
ir valstybės aparato veiklą. Globalizacijos ir demokratizacijos, didėjančio
įtikinėjimo ir manipuliacijos, informacinio pasilinksminimo (infotainmento) ir socialinių tinklų plėtros amžiuje įvairūs kūrybos produktai ir
jų platinimas tampa ne asmeninio, o bendruomeninio veiksmo ir vartojimo veiksniu, tiesiogiai darančiu įtaką bendravimo procesams ir bendrąja, rinkos, prasme, ir socialine, pilietine, rinkai oponuojančia prasme.
Naujų komunikacijos formų įvairovė (socialiniai tinklai, tinklalapiai, tinklaraščiai, forumai ir kt.) KKI organizacijų komunikacijai kelia iššūkių ir
suteikia naujų galimybių – tapti naujomis medijų laboratorijomis, eksperimentinėmis kūrybos erdvėmis ir kritiniais sąjūdžiais, skirtingai angažuotais meninei, rinkos ar socialinei veiklai. :   

					</p>
KKI, būdamos kūrybinės ekonomikos dalis, orientuotos į tikslingą,
efektyvų paslaugų kūrimą ir vartojimą. Socialiniu ir politiniu požiūriu jos
ne visada yra atsakingos už savo veiksmus, ne visada remia profesionalius
meno eksperimentus, o išlikimo ar naudos klausimus dažnai iškelia aukščiau nei visuomenės viešuosius tikslus. Kita vertus, ir ekonomikos požiūriu
dalis KKI organizacijų, tokių kaip teatrai, muziejai, galerijos, nepakankamai veiksmingai plėtoja savo paslaugas, menkai atitinka komercinius ar
viešuosius KKI poreikius, neturi reikiamų komunikacijos kompetencijų, o
pagrindines bendravimo pastangas sutelkia į pokalbį su vietos ar respublikos administracija.
Komunikacinės kompetencijos ir praktikos suvokiamos kaip viena svarbiausių problemų iškėlimo prielaidų (komunikacinis protas ir veiksmas)
ir kaip veiksmingas bendravimas su tikslinėmis auditorijomis, tikslinių
produktų kūrimas ir viešinimas (komunikacinis laukas), pasinaudojant
naujausiomis komunikacinių technologijų galimybėmis. Monografijoje
siekiama aiškinti procesus, sąvokas, idėjas ir priežastis, kodėl tradicinės čia
suminėtos Lietuvos kultūros institucijos nepakankamai sėkmingai išnaudoja KKI patirtis ir kompetencijas ir kaip būtų galima efektyvinti tokių
kultūros institucijų veiklą, pritaikant geriausias Lietuvos ir užsienio KKI
praktikas ir pasitelkiant naujųjų medijų galimybes.
Monografijos autoriai kėlė šiuos tikslus: atskleisti komunikacijos
veiksmo ir KKI teorines sąsajas, parodyti jų prieštaravimus ir konfliktus
ir remiantis atliktu tyrimu kritiškai apibūdinti kultūros institucijų komunikacinių kompetencijų raidą Lietuvoje per pastaruosius penkerius metus. 
12 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
Todėl monografijoje siekiama aptarti komunikacijos veiksmo, komunikacinio proto ir komunikacinio lauko santykį su modernia KKI raida; aiškinti
kūrybinės klasės formavimosi prieštaravimus ir jų santykį su organizacijų
komunikacija; nagrinėti ir lyginti kultūros institucijų ir su jomis susijusių
struktūrų komunikacijos ir vartojamų reikšmių bei simbolių lauką politiniu ir instituciniu požiūriu; įvertinti ir kritiškai aptarti komunikacijos
KKI organizacijose specifiką, funkcijas, formas, turimas ir reikalingas
kompetencijas komunikacijos požiūriu; aprašyti ir polemiškai diskutuoti
apie virtualios erdvės ir naujųjų medijų išnaudojimo aktyvumą kultūros
institucijų komunikacijos veikloje. Pasirinkta tyrimo strategija leido ne tik
palyginti atvejus tarpusavyje, bet ir atsižvelgti į kiekvienos organizacijos
veiklos pobūdį ir jos konteksto unikalumą. Monografijoje naudojami ekspertų interviu ir grupinių diskusijų (angl. focus group) fragmentai rodo,
kaip kultūros sektoriaus darbuotojai ir auditorijos atstovai vertina komunikaciniame lauke vykstančius procesus ir pokyčius2
.
Monografijoje nevengiama polemikos ir kritikos, gyvų atsiliepimų apie
vykstančius kultūrinius procesus, remiamasi skirtingomis teorijomis aiškinant KKI politiką, ES ir Lietuvos dokumentus ar įvykius. Pavyzdžiui,
Gintautas Mažeikis ir Edgaras Klivis labiau remiasi kritine teorija, Frankfurto socialinių tyrinėjimų mokykla ar jai artimais tyrinėtojais, o Ina
Pukelytė atstovauja klasikiniam ES kultūros politikos žvilgsniui. Kituose
skyriuose priešinamos grupių ir klasės, auditorijos ir vartotojų, atsakingos diskusijos ir informacinio pasilinksminimo (infotainmento), viešumos
ir visuomenės savęs spektaklizacijos ir kitos sampratos. Kaip ir projektas,
monografija neaprėpė ir neaptarė svarbios dabarties Lietuvai  – didžiųjų
metų festivalių – temos. Šie festivaliai kasmet tampa vis gausesni ir labiau
susieti su Lietuvos ir tarptautiniais projektais, dažnai yra subkultūriški, jų
auditorijos siekia iki keliasdešimt tūkstančių žmonių, todėl finansiškai jie
pasiteisina. Neabejotinai ši tyrimų trajektorija nusipelno paties didžiausio
dėmesio ir kritikos. Mažeikis, plėtodamas kai kurias Walterio Benjamino,
2 Tiriant buvo apklausti 35 ekspertai  – tai tyrime dalyvavusių kultūros įstaigų vadovai, komunikacijos
specialistai, projektinės veiklos koordinatoriai ir kt. Interviu metu buvo siekiama įvertinti, kaip kultūros
organizacijos suvokia savo tikslus, funkcijas, veiklos kryptis, kokiais būdais ir formomis bendradarbiauja
su kitomis organizacijomis ir visuomenės grupėmis, kaip vertina organizacijos vykdomą komunikaciją ir
jos perspektyvas. Antrame tyrimo etape kiekvienoje institucijoje organizuotos grupinės diskusijos, skirtos
auditorijos tikslinių grupių atstovų (lankytojų, partnerių, savanorių ir kt.) nuomonėms, požiūriams,
vertinimams ir argumentams išsiaiškinti. 
ĮVADAS 13
Maxo Horkheimerio, Theodoro Adorno, Jürgeno Habermaso, Jacques’o
Ranciere’o idėjas, diskutuoja su KKI atstovų teiginiais apie kūrybinės
klasės ir kūrybinės visuomenės raidą, lygina kūrybinės klasės politinį
sąmoningumą su darbininkų ir nomenklatūros savimone ir komunikacija. Mažeikio kritika remiasi polivalentiškais supriešinimais ir kritine
dialektika. Daug dėmesio jis skiria kūrybinės klasės raidos paralelėms su
sovietine inteligentija ir posovietiniais viešaisiais intelektualais, priešina
neoliberalų ir socialinę KKI vizijas, kritiškai kalba apie kūrybinio naikinimo, kūrybinio pertrūkio (angl. disruption) idėjas. Ypač kritikuojama
kūrybinė klasė, kuri, skirtingai nei Richardo Floridos tekstuose, aiškinama
ne kaip pažangi klasė, o kaip atsakas kitų klasių ir valstybės spaudimui;
pažangesniu procesu laikomas kultūrinių grupių daugialypumas ir jų įvairialypė raida bei kaita. Mažeikis derina Europos Komisijos rekomenduotų
vizijų analizę su posovietinio sąmoningumo analize, su dabartine juslumo
paskirstymo, spektaklio visuomenės platinimo, patirties inžinerijos (angl.
experience engineering), savęs spektaklizacijos kritika. Jis analizuoja ES
Baltosios, Žaliosios, Vaivorykštinės knygų bei kultūra grįstos ekonomikos
dokumentų idėjas ir sieja jas su kūrybinės klasės sąmoningumo raiškos
problemomis, dėmesingumo socialinei raidai stoka, remdamasis Frankfurto socialinės kritikos mokyklos mintimis. Mažeikis taip pat aptaria
Kauno „Fluxus“ ir Šiaulių menų fabriko pavyzdžius, parodydamas jų problemas viešojo komunikacinio proto požiūriu.
Mažeikio mintis apie interaktyvų naujojo kapitalizmo pobūdį, dalyvaujamojo kapitalo kaupimą ir manipuliacijų patirčių režisūra pratęsia
Klivis. Kalbėdamas apie KKI dalyvaujamąją paradigmą ir susijusią atvirojo kodo kultūrą jis parodo jų prieštaringumą priklausomo nuo rinkos
ir nepriklausomo meno raidos požiūriu. Solidarumas, kooperacija yra ne
vien rezistencinės kultūros, bet ir svarbūs šiuolaikinio verslumo elementai. Auditorijų integravimas į produkto kūrimą, paskirstymą ir bendrą
vartojimą paplito kompiuteriniuose žaidimuose, kino ir žaislų pramonėje.
Verslo kuriama naujoji dalyvaujamoji kultūra aprėpia ne tik privataus vartojimo, bet ir viešos politinės komunikacijos ir pilietinio dalyvavimo sritis.
Interaktyvi KKI komunikacija apima idėjos kūrimą, gamybą, platinimą ir
vartojimą, taip pašalindama Georgo Wilhelmo Friedricho Hegelio ir Karlo
Marxo nusakytą susvetimėjimo efektą, susiedama vartotoją su gaminama 
14 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
produkcija. Klivis aptaria kino kompanijos „Lucasfilm“ anonsą, 2014 m.
skelbusį apie naują „Žvaigždžių karų“ epopėjos seriją, kurią sudaro kino
aistruolių siūlomi epizodai. Reikia pasakyti, kad panašias interaktyvias
kūrimo ir platinimo priemones, įtraukiant veiklius ir įgudusius vartotojus, šiandien siūlo daugelis kompiuterinių žaidimų bendrovių. Neregimu
ar atviruoju būdu integruotas vartotojus keičiantis dalyvaujamasis vartojimas ir kūrimas tampa specifine vartotojiška-pilietine praktika, kuri keičia ideologinį KKI kuriamo pasaulio turinį. Klivis pastebi, kad „Napster“
(1999), „iPod“ (2001), „BitTorrent“ (2001), „Second Life“ (2003), „MySpace“
(2003), „Flickr“ (2004) ir „Facebook“ (2004) buvo laipsniškos pakopos,
auginusios piliečių gebėjimus dalytis, komentuoti, publikuoti ir remiksuoti
skaitmeninę informaciją. Panašūs projektai iš esmės pakeitė ne tik KKI
raidą, bet ir politinę komunikaciją globaliu požiūriu. Vis dėlto veikli KKI
ideologija, integruota į visų rinkos dalyvių komunikaciją, monografijoje
liko neaptarta, tik nužymėta. Klivis, kaip Mažeikis ir Jurgita Staniškytė,
įvardija tokių svarstymų prielaidas ir sieja juos su kritine teorija, Frankfurto socialinių tyrimų mokykla ir kritine hermeneutika. Klivis supriešina Hanso Georgo Gadamerio ir Benjamino meno kūrinio interpretacijas.
Hermeneutikos, fenomenologijos ir kritinės teorijos disputai iki šiandien
gaivina filosofijos, meno ir kultūros kritikos pasaulį ir yra produktyvūs.
Gadameris daug dėmesio skiria meno kūrinio „auros“ sklaidai, ontiškai
reikšmingo supratimo aiškinimui. Jis sieja prietarus, žaidimą, variacijas
su žmogaus būties raida. Frankfurto mokykla tokį heidegerišką-gadamerišką žiūrą į būtį, ignoruojant klasių ir grupių konfliktus, išnaudojimą ir
melagingą sudaiktinimą, kritikuoja. Benjaminas parodo, kad mechaninis
meno kūrinių reprodukavimas panaikina auros efektą ir sudaro prielaidas ne hermeneutinei, o socialinei kritinei tikrovės analizei, prasmės, o
ne kapitalizmo santykių studijoms. Auros ir masinės reprodukcijos, kūrinio meninio turinio ir parduodamos vartojamos vertės skirtis šiandien
yra iššūkis kiekvienam menininkui. Klivis teigia, kad mechaniškai reprodukuojamų kūrinių, pavyzdžiui, serialų, platinimas ir jų vartojimas nėra
abstraktus, veikiau – dalyvaujantis: „Benjamino požiūriu, meno kūrinio
vartojimas niekada nėra neutralus, paprastas ar buitinis, jis visada apima
dalyvavimą.“ Taip dalyvaujamasis kapitalizmas integruojamas į vartojimo procesą, kaip ir vartotojas į kapitalo cirkuliaciją. Benjaminas ir jo 
ĮVADAS 15
draugas Bertoltas Brechtas kalba apie dalyvaujamojo vartojimo revoliucionizavimą, solidarumo ir rezistencijos implantavimą į valstybės aparato
veiklą. Įdomus Klivio plėtojamas Benjamino mechaninės reprodukcijos
kritikos ir Brechto valdžios aparato analizės ir sistemos Umfunktionierung,
„funkcinės transformacijos“, t. y. revoliucinio keitimo, sugretinimas. Benjaminui aura yra visas kvazireliginis kulto, kurio skleidžiama suvokėjui iki
galo neprieinama tiesa (pasak Jacques’o Derrida, transcendentinis signifikantas) kaip nuolat atidedamas sanctissimus turinys), rudimentas. Tačiau
šį šventumą, kuris jau pats yra manipuliatyvus, radikaliai ir neišvengiamai
pakeitė reprodukavimo technologijų įsigalėjimas moderniajame pasaulyje.
Galiausiai Klivis susieja Benjamino ir Brechto idėjas su Umberto Eco atviro
kūrinio idėja, taip siekdamas apginti dalyvaujamąją auditorijos komunikaciją nuo kapitalo ir valdžios manipuliatyvumo. Atviro kūrinio idėja paskatino daugelį internetinių ir technologinių rezistencinių projektų: įvairias
vikių ar atvirojo kodo programas, tinklaraščius ir socialinius tinklus. Savo
skyrių Klivis baigia aptardamas atvirojo kodo kultūrinę raidą ir technokultūrinio anarchizmo bruožus.			

                    </p>
Inos Pukelytės samprotavimai apie įvairius ES kultūros politiką išreiškiančius ir realizuojančius dokumentus grąžina skaitytoją iš filosofinėskritinės perspektyvos, kurią plėtojo Mažeikis, į pragmatiškesnę diskusiją,
kiek šie ES dokumentai suprantami Lietuvos kultūros institucijų ir kokia
yra Lietuvos kultūros politikos raida. Politiškumas visoje monografijoje ir
Pukelytės straipsnyje suvokiamas kaip atviro pokalbio ir viešos racionalizacijos galimybė. Priešingai, politiškumo stoka, debatų ir kritikos menkumas rodo dominuojantį tiesmuko administravimo ir kopijavimo stilių.
ES kultūros politiką paliko valstybėms ES narėms ir pati teikia tik rekomendacijas bei iš dalies šį procesą reguliuoja pasitelkdama fondus. Todėl
kultūros politikos versus administravimo buvimas vis dar kelia klausimų
daugeliui naujų ES narių. Pukelytė teigia, kad šiais dokumentais siekta
padaryti KKI našia ir didesnį BVP gaminančia sritimi, šitaip užtikrinant
visuomenės gerovę ir kultūros strateginę svarbą. Todėl buvo pabrėžiamas
meno ir verslo integravimas, KKI verslo mokymasis, ES šalių patirties perkėlimas, ES ir jos šalių narių kultūros politikos derinimas ir kooperacija.
Bendra kultūros politika ES požiūriu yra bendrų tikslų derinimas kuriant
strateginius dokumentus, komunikatus, gaires, įstatymus ir programas. 
16 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
Tačiau praktikoje šis ES ir jos narių valstybių aparatas glaudžiai suauga
su privataus kapitalo plėtra ir jo interesais siekiant didesnio KKI indėlio
į BVP ir gerovės plėtrą. Pukelytė pastebi, kad šiuolaikinei poindustrinei
rinkai „simbolinių vertybių kūrimas yra vienas svarbiausių uždavinių: kuo
labiau jomis tikima, tuo labiau visuomenė konsoliduojama, tuo didesnę
vertę – materialią ir nematerialią – ji geba sukurti“. Tiesa, ji nenagrinėja,
kodėl ši konsolidacija su KKI kuriamomis simbolinėmis vertybėmis
yra gėris, pavyzdžiui, kodėl gerai yra gerbti vieno ar kito stiliaus kino,
kompiuterinių žaidimų ar tiesiog laisvosios KKI rinkos vertybes. Autorė
aptaria įvairias KKI programas (dokumentus): pavyzdžiui, „Kaleidoskopą“
(1996–1999; panašios buvo programos „Ariadnė“ (1997–1999) ir „Rafaelis“ (1997–2000)), „Kultūrą 2000“, „Kultūrą 2007–2013“, „XXI amžiaus
kultūros darbotvarkę“, komunikatus (bendrus pranešimus) ir rezoliucijas „Dėl Europos kultūros darbotvarkės“ ir kitus dokumentus, taip pat
tyrimus, pavyzdžiui, tyrimą „Autorių teisių ir gretutinių teisių ekonominis indėlis į Lietuvos ekonomiką“. Ji sako, kad nauji ES dokumentai
daugiausia pabrėžia gebėjimų (skaitymo, paveldo suvokimo), užimtumo,
konkurencingumo, tarptautiškumo skatinimą. Įvairūs dokumentai, tokie
kaip „Kultūros poveikis kūrybiškumui“, „Kultūros įtakos vietos ir regionų
vystymuisi studija“, „Kultūros ir kūrybinio sektoriaus skatinimas ES augimui ir darbo vietoms“, tapo specifine kultūros rinkos ideologija. Ši ideologija iškreiptu būdu (galima prisiminti „melagingos sąmonės“ ir ideologijos
sąsajas vadovaujantis kritine teorija) kuria ir propaguoja naująsias ES
vertybes, ignoruodama tautų raidos dramas, bet skatindama jas modernizuotis ES kontekste. Toks KKI ideologijos ir politinės tautos skirtingas
santykis ypač jaučiamas stebint šiuolaikinį Graikijos meną, šiai šaliai patiriant finansų ir ekonomikos krizę. Pukelytės teigimu, naujas finansavimo
laikotarpis apima 2014–2020 m. ir naujų programų, tokių kaip „Kūrybiška
Europa“, „Erasmus visiems“, „Horizontas 2020“, COSME, svarbą.
Europos biurokratai deklaruoja, kad kultūros demokratiškumą lemia
konkursų organizavimas ir menamai vienodos galimybės kultūros
veikėjams gauti lėšų programoms įgyvendinti, žinant, kad visi turi
lygias galimybes rasės, lyties, tautybės, o ne nuopelnų, standartinių CV
ir gebėjimų sąrašų požiūriu. Pukelytės teigimu, kai kurie ES dokumentų
kvietimai atsispindi ir lietuviškuose dokumentuose, pavyzdžiui, 
ĮVADAS 17
Lietuvos strateginiame dokumente „Lietuva 2030“. Autorė kritikuoja miestus dėl vangumo plėtoti savivaldos skatinamą kultūros politiką. Ji teigia, kad „Lietuvoje silpniausiai plėtojamas savivaldos kultūros politikos
diskursas. Tik vienas miestas Vilnius buvo parengęs kultūros strategiją
ir praktiškai ją naudojo projektui „Vilnius  – Europos kultūros sostinė“
įgyvendinti“. Ši pastaba yra iššūkis kitiems miestams, kurie pagal savo
išgales vis dar menkai formuluoja naujas politikos galimybes. Pastaruoju
metu išsiskiria nebent Kaunas, siekiantis, kad tarpukario modernizmo
architektūra ir senamiestis būtų pripažinti Europos ir UNESCO kultūros
paveldu.
Jurgita Staniškytė aptaria komunikaciją kaip auditorijų plėtros priemonę
ir tuo atliepia Mažeikio samprotavimus apie interaktyvią patirties inžineriją,
Klivio dalyvaujamąją KKI ekonomiką bei atviros ir dalyvaujamosios rezistencijos galimybes. Komunikacinės kompetencijos ugdymas aprėpia auditorijos segmentaciją ir žmonių elgesį dalyvaujant meno procese. Tradiciniai
auditorijų tyrimai pagal amžių, tautybę, išsilavinimą ar profesionalumą
(mėgėjiškos ir pažangios scenos gerbėjai) mažai ką atskleidžia aiškinant
šiuolaikinį meno procesą. Pripažinus, kad šiuolaikinis menas ir KKI vis
daugiau dėmesio skiria komunikaciniam auditorijos dalyvavimui visose
meno raidos pakopose, dėmesys auditorijos raidai ir kismui tampa itin
svarbus ir skatina mus ne tik pasitelkti tradicinius vartotojų tyrimus, bet
ir diskutuoti apie įvairiausią patirties plėtrą. Staniškytė nurodo, kad viešas,
į debatus ir diskusijas linkęs teatras, kur žiūrovai polemizuoja su aktorių
vaidmenimis ir teiginiais, buvo gyvas iki XIX a. pradžios, vėliau dėl daugelio priežasčių jis išnyko atiduodamas duoklę meistriškumui ir estetiškumui.
Kita vertus, „aukštasis teatras“ užgožė dalyvaujamąjį piliečių ugdymą.
Kaip valdžia, elitas veikė nebyliąsias mases, taip ir teatrai rodė spektaklius
tylioms auditorijoms. Autorė teigia, kad Vsevolodas Mejercholdas, futuristai, Brechtas, Jerzy Grotowski ir kiti „pasiūlė daugybę „aktyvaus žiūrovo“
sampratų: eksperimentų su erdve ir ritualinių ceremonijų, kolektyvinės
kūrybos ir žiūrovų-aktorių, „nematomo“ ir partizaninio teatro praktikų,
kritinio mąstymo pratybų ir situacijų konstravimo. Vis dėlto šie eksperimentai ne visada virto gerąja praktika. Kaip Klivis ir Mažeikis, ji kalba apie
šiuolaikinio teatro būtinybę priešintis visuomenės spektaklizacijai, kurią
daugiausia įgyvendina televizija, vienpusis ekraninis pasaulio pateikimas. 
18 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
Dauguma teatrų „televizacijos“ procesus vertina kaip iššūkį pasakojamajam ir rodomajam žanrui. Štai kodėl auditorijų segmentavimas, jų vardų
atvėrimas, bendravimas, dialogas tapo ne tik komercinės, bet ir pilietinės
reikšmės sprendimu. Tačiau, remdamasi tyrimu ir interviu, autorė pastebi,
kad Lietuvoje šis teatrų oponavimas TV vaizdų visuomenei nėra toks greitas
ir skvarbus, veikiau tai tik kelio pradžia, kai mokomasi rasti savo žiūrovus.
Remdamasi interviu su teatrų aktoriais ir administratoriais duomenimis, taip pat ilgamete teatrų diskusija ir kitais tyrimais, Staniškytė pastebi,
kad teatrai renkasi šias auditorijos segmentavimo strategijas: edukacinę,
organizacinę ir visuomenės bendruomenių. Šviečiamasis teatro pobūdis
daugiausia atgręžtas į mokyklas, o ne į suaugusiųjų ugdymą, ne į visą gyvenimą trunkantį lavinimąsi; organizacinė strategija remiasi bendradarbiavimu su įmonėmis, o tai iš dalies yra veiksmingiau negu abonementų
sistema, kurią straipsnio autorė kritikuoja. Atsakymai dėl bendruomenių
nėra itin išsamūs, ir šis subkultūrizacijos, grupių identifikavimo veiksmas
veikiausiai tik prasideda. Staniškytė pabrėžia ir kitą konceptualų bendravimo su auditorija klausimą. Tai tema, kurios neišsprendė XIX a. teatras,
nusisukęs nuo dialogo ir pasirinkęs profesionalumą. Šiandienis teatras jau
gali galvoti apie kompetentingą komunikaciją su auditorijomis. Tai didelis
iššūkis teatrui išmokti kalbėtis ne su masėmis, o su vardus turinčiomis
grupėmis. Ji pastebi, kad kompetentinga komunikacija gali būti auditorijų
sėkmingos plėtros priemonė.
Linara Dovydaitytė aptaria Lietuvos muziejų komunikaciją su visuomene. Ji remiasi naujosios muzeologijos banga, kuri skatina atminties
įstaigų bendruomeninimą, įvairovę, bendradarbiavimą, ne tik archyvavimą, tyrimą ir edukacinį demonstravimą. Štai kodėl naujajai muzeologijai ir praktikai yra svarbios interaktyvioji komunikacija, individualus ir
grupinis dalyvavimas bei KKI. Vis dėlto muziejų retorika Lietuvoje vis dar
ignoruoja verslumo sferą ir neaptaria nei dermių, nei konfliktų su ja. Dovydaitytė mini daugybę naujų muziejų: atvirąjį (angl. open museum), interaktyvųjį (angl. interactive museum), sujungiantį (angl. connective museum),
visiems prieinamą (angl. museum accesible to all), įtraukųjį (angl. inclusive museum), dalyvaujamąjį (angl. participatory museum) ir pan. Tačiau,
pasak jos, visos šios naujovės menkai paveikė Lietuvos aplinką, kuri gana
abejinga komunikacinio muziejaus vizijoms, kūrybiniam interaktyvumui 
ĮVADAS 19
ar įvairioms atvirumo formoms. Šiandien nauji ES dokumentai skatina ir
remia medijų atvirumą ir komunikaciją. Dovydaitytės teigimu, šiuo atveju
susiduriama su paradoksu: muziejus ir pats yra medija. O tai rodo, kad abu
tarpininkavimo būdai (muziejus kaip fizinė institucija ir kaip interaktyvus
ryšys) turėtų sutapti, tačiau ne visada taip yra.
Svarbūs autorės svarstymai, suartinantys muziejaus diskusiją su kritine teorija, apie muziejų kaip „nesutarimų erdvę“, diskusijų ar konfliktų
organizuotą areną. Taip atsitinka, kai iškeliama nepatogaus paveldo idėja,
kai pateikiamos sunkiai priimtinos įvykių aiškinimo alternatyvos. Kita
jos minima konfliktų zona: popkultūrinio ir profesionalaus muziejaus,
pasilinksminimo ir studijų konfliktai. Materializuotos atminties erdvės
ilgą laiką buvo naudojamos aukštuomenės, elito statusui patvirtinti, o
popkultūrinimas rodo masių ir rinkos skverbimąsi į hierarchiškai pamatuotas sales. Kita vertus, dažnai muziejai reprezentuoja išnaudotojiškus,
patriarchalinius, kolonijinius ar net imperinius santykius, juos populiarina, virsta reakcijos ir nelygybės šaltiniais, ideologinėmis struktūromis.
Kritiškai žvelgdama į muziejaus instituciją, Dovydaitytė aptaria dabartinę Lietuvos muziejų komunikacijos su visuomene situaciją. Išnagrinėjusi
pokalbius su Šiaulių „Aušros“, Kauno miesto, Lietuvos jūrų ir Nacionalinio
M. K. Čiurlionio dailės muziejaus darbuotojais bei auditorijos atstovais, ji
pastebi, kad šios institucijos vis dar menkai išnaudoja naujų komunikacijos
priemonių interaktyvumą, mažai įtraukia lankytojus į muziejaus veiklas,
nedaug dėmesio skiria auditorijoms pažinti ir diversifikuotai komunikacijai su naujomis ir įvairesnėmis auditorijomis. Visa tai apsunkina Lietuvos
muziejų tapsmą dialogo ir bendradarbiavimo erdve. Dovydaitytė, panašiai
kaip ir Staniškytė, svarsto auditorijų klausimą. Tačiau teatro diskusija apie
auditorijos dalyvavimo formas gerokai lenkia abstraktų muziejaus pokalbį
apie lankytojus dėl šiose institucijose susiformavusių komunikacinio proto
ir veiksmo skirtumų.
Vis dėlto tyrimo metu svarstymai apie auditorijas netapo diskusija dėl
vartotojų tipologijos, jų gebėjimų ir skonio plėtros bei jų patirties inžinerijos. Galima tai pavadinti naiviu auditorijos suvokimu: yra paroda, ekspozicija ir ją atitinkanti auditorija, nesidomint juslumo paskirstymo tvarka,
priklausomybe nuo tautinių, valstybinių ar rinkos dominavimo būdų. Juo
labiau nebuvo kalbama apie ES vyravimą ar globalizaciją kaip apie didįjį 
20 KOMUNIKUOTI KULTŪRĄ: INSTITUCIJOS, STRATEGIJOS, AUDITORIJOS
gėrį ar blogį. Tai tik rodo, kad dauguma Lietuvos kultūros institucijų tik iš
dalies įsitraukusios į rinką ir yra anapus kritinės refleksijos apie ją.
Daiva Citvarienė, kalbėdama apie galerijų komunikaciją, išskiria fondų
skatinimą rodyti pozityvaus poveikio rezultatus ir galerijų praktiką didinti
patirčių įvairovę. Pozityvaus poveikio tikslinėms auditorijoms reikalavimas įtraukia galerijas į tikslinę socialinę inžineriją ir paverčia jas paslaugų
teikimo institucijomis, taip sumenkindamas laisvo meno menui praktiką.
Panašiai šiuolaikinės rinkos aiškina ir mokyklas ar bibliotekas. Patyrimo
inžinerija, apie kurią kalba Mažeikis, ir dalyvavimo prieštaringumas, kurį
apibūdina Klivis, išreiškiami patirčių tipologizacija ir praktika. Citvarienė,
cituodama Neilą G. Kotlerį, Philipą Kotlerį, Wendy I. Kotler, išskiria poilsio, socialumo, mokymosi, estetinę, „pagerbiančią“, į problemas nukreiptą
patirtį, o remdamasi Johnu Howardu Falku ir Lynn Dierking, – interaktyvią patirtį. Skirtingai nei muziejai Lietuvoje, galerijos yra kur kas išradingesnės komunikacijos ir dalyvavimo požiūriu ir vis aiškiau užima
įtraukimo ir moderavimo, o ne mokymo ir agitavimo funkcijas. Citvarienė
sako: „Lankytoją suvokiant ne kaip pasyvų parodos „žinutės“ priėmėją,
o kaip aktyvų „reikšmių kūrėją“, meno institucijos vaidmuo pasikeičia. Ji
nebesiekia suteikti autoritetingos interpretacijos, o skatina skirtingas interpretacines veiklas, dialogą ir diskusijas.“ Komunikacinis moderavimas
atveria individualų ir bendruomeninį dalyvavimo būdą, ir abu jie yra svarbūs KKI požiūriu. Tačiau interpretacinių bendruomenių kūrimasis nėra
lengvas procesas, turint omenyje, kad jos, kaip ir bohema, yra jautrios bet
kokiai netolerancijai, o kita vertus, pačios plėtoja grupinį, šališką žvilgsnį.
Citvarienė pastebi, kad interpretacinėms bendruomenėms ir individams
svarbus prieinamumo  – fizinio, filosofinio ir menotyrinio  – klausimas,
kuris kartu yra ir dialogo sąlyga. Prieinamumas laikomas patirties formavimosi sąlyga, be kurios paslaugos teikimo ir patirčių vadybos (KKI tai
vadina patirčių ekonomika) sąsaja neveikia. Pastebėtina, kad paslaugos –
interaktyvios komunikacijos  – bendruomeninės patirties formavimas
nėra asmeninio požiūrio reikalas ir gali remtis šiuolaikiniais auditorijų ir
komunikacijų tyrimais. Tačiau Lietuvoje, kaip parodo Citvarienė ir tyrimas, „daugumos meno galerijų darbuotojai vis dar yra labiau linkę pasikliauti asmeninėmis įžvalgomis apie lankytojų poreikius, komunikacijos
efektyvumą ir t. t.“, t. y. dominuoja archetipiniai vienakrypčiai subjektyvūs 
ĮVADAS 21
sprendimai, pasikliaujantys skonių hierarchija ir mitiniu meno vaizdu, o
ne atviru pokalbiu ar bendradarbiavimu.
  
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
